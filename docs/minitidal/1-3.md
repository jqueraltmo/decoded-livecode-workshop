![DECODED Banner](images/banner_minitidal.png)

# Taller d'àudio amb MiniTidal 1-3 - Filtres i tons (~1h)

**Objectius:**
 - Modificar la longitud i to de les mostres.
 - Modificar el so de les mostres utilitzant filtres/efectes.

**Referència:**
 - https://estuary.mcmaster.ca
 - https://tidalcycles.org/docs/
 - https://tidalcycles.org/docs/patternlib/howtos/playchords/

## Configura les cel·les!

```
!presetview twocolumns
```

Tria MiniTidal en el menú desplegable d'idioma a les dues cel·les.

---

## Notació `note` per un control del to més acurat

`note` es pot utilitzar de la mateixa manera que `n` (i sovint es barregen els dos), però en comptes de determinar quina mostra s'agafa de la carpeta, `note` afecta al **to** de la mostra.

Anem a introduir un nou conjunt de mostres, `ukulele` de Thomas Grund; aquestes són un conjunt de notes d'ukulele afinades en do (és a dir, totes les mostres són la mateixa nota), però tocades amb diverses tècniques, longitud de nota, vibrato, etc. Per comprovar això, anem a començar amb el nostra patró `n` anterior i veiem com sona:

```
n "0 3 [4 5] [8 7]" # sound "ukulele"
```

Algunes són octaves diferents, però totes afinades a do. Canviem a `note`:

```
note "0 3 [4 5] [8 7]" # sound "ukulele"
```

*Note: les mostres haurien d'estar afinades a do per obtenir resultats previsibles amb `note`.*

Els nombres corresponen a les 12 notes de l'[escala cromàtica](https://ca.wikipedia.org/wiki/Escala_crom%C3%A0tica) que s'utilitza a la música occidental.

També es poden indicar els noms de les notes en la seva notació anglesa. El següent exemple és equivalent a l'anterior:

```
note "c ef [e f] [af g]" # sound "ukulele"
```

Tanmateix, es pot indicar a `note` que utilitza una de les moltes [escales](https://tidalcycles.org/docs/patternlib/tour/harmony_melody/#scalelist) disponibles dins dels sistema de 12 tons.

```
note (scale "major" "<[0 1 2 3] [4 5 6 7]>") # sound "ukulele"
```

En aquest cas, cada nombre correspon a un grau de l'escala **major** (comptant a partir de 0).

Pots tocar múltiples notes al mateix temps utilitzant [acords](https://tidalcycles.org/docs/patternlib/howtos/playchords/):

```
note "[c'maj d'min e'min g'maj]" # sound "ukulele"
```

I pots aplicar patrons als acords:

```
note "<[c'maj ~ d'min] e'min [~ g'maj]>" # sound "ukulele"
```

La funció `arp` s'utilitza conjuntament amb `note` per **arpegiar** un acords, és a dir, tocar les notes de l'acords una després de l'altra, amb una petita separació entre elles.

```
note (arp "down" "<[c'maj7 ~ d4'min'ii] e4'min'6 [~ g'dom7'o]>") # sound "ukulele"
```

Hi ha [diverses formes d'arpegiar els acords](https://tidalcycles.org/docs/reference/harmony_melody/#arp), prova'n alguna més!

`arp` divideix el cicle pel nombre de notes que hi ha a l'acord, per això sents que la sèrie de notes d'alguns acords sonen més ràpid que altres.

---

## Efectes efectius!

Els efectes són filtres que pots aplicar al teu so per canviar propietats específiques. S'apliquen després de la resta del codi, utilitzant el prefix `#`.

`gain` afecta al volum del so, essent `0` el silenci, i `1` el volum per defecte del so. Pots anar més amunt, utilitza-ho amb precaució!

```
sound "ukulele*2"
# gain "1 0.7"
```

`pan` controla a quina banda de l'espectre estèreo se sentirà el so. `0` és totalment a l'esquerra, `0.5` al centre, i `1` totalment a la dreta.

```
sound "bd sd cb"
# pan "0 0.5 1"
```

`vowel` dóna forma al so segons la vocal que triïs:

```
sound "sd*20"
# vowel "a e i o u"
```

`hcutoff` i `cutoff` són filtres passa-alt i passa-baix respectivament, i accepten paràmetres des de `0` fins a `20000` (Hz).

```
sound "moog"
# hcutoff "<2000 1500 800 500 250 50>" -- només toca freqüències per sobre d'aquest valor
# cut 1
```
```
sound "moog"
# cutoff "<200 500 1000 2000 5000>" -- només toca freqüències per sota d'aquest valor
# cut 1
```

`delay`, `delaytime`, i `delayfeedback` són paràmetres relacions amb l'efecte general de retard (`delay`).

 - `delay`: barreja entre senyal seca (sense modificar) i humida (aplicant l'efecte). Va de 0 (totalment seca) a 1 (només senyal modificada).
 - `delaytime`: retard entre els diversos esdeveniments, en unitats de cicles.
 - `delayfeedback`: quant guany s'aplica a cadascun dels subsegüents esdeveniments de retard (usualment menys d'`1`).

```
sound "jazz:5*2"
# delay 1
# delaytime "<0.125 0.25>"
# delayfeedback 0.7
```

 *Note: cal ser cautelós amb els nombres de retorn (feedback) majors que 1!*

---

## Controla la longitud de les teves mostres... si us plau!

A hores d'ara, ja hauràs notat que no totes les mostres són iguals: algunes tenen una duració més llarga (`moog`), i d'altres més curta (`bd, sd`), qualsevol cosa intermèdia i més!

Hi ha diverses eines que podem utilitzar per controlar el temps durant el qual han de sonar les nostres mostres.

El més simple és `cut`, que interromp el so d'una mostra quan la següent comença a sonar. Prova el següent exemple amb i sense el `cut`:
```
note "0 4 7 10" #  s "moog"
-- # cut 1
```

`begin` i `end` controlen en quin punt ha de començar i acabar la reproducció d'una mostra. `begin` sempre hauria de tenir un valor menor que `end` (en cas contrari... ?). Els valors van des de `0` (principi de la mostra) fins a `1` (final de la mostra).
```
note "0 4 7 10" #  s "moog"
# begin 0.02
# end 0.04
```

  *Note: algunes mostres poden introduir petits "plops" amb aquest mètode.*

---

## Més velocitat (o menys)!

Hi ha diverses formes com la velocitat pot afectar els nostres sons. Anem a analitzar alguns dels ajustaments de velocitat comuns.


`!setcps` a la terminat del xat. Això controla el tempo global d'estuary, en cicles per segon. Per defecte, això està configurat a `0.5 cps` (cosa que és equivalent a `120bpm` en un compàs de 4/4), i com que és un paràmetre d'estuary en comptes de de mini-tidal, no es pot utilitzar en patrons.

Prova a reproduir un patró i incrementar els _cps_ a `0.75 `o a `1`.
```
!setcps 0.75
```

`speed` és un efecte que modifica la velocitat de reproducció de les mostres (i per tant el seu to). La velocitat estàndard és `1.0`, prova a fer barreges:

```
sound "sd*4"
# speed "1.0 1.5 0.5 -1"
```
...què està fent `# speed "-1"`?

---

# Exercicis:

1. `fast` i `slow` són **funcions** que es poden utilitzar per reproduir un patró més cops durant un sol cicle, o distribuir el patró en diversos cicles. Prova-les!

2. `fast` i `slow` són realment intercanviables. Troba una forma d'alentir la seqüència de la teva melodia utilitzant `fast`, i a l'inrevés amb `slow`.

3. Prova a escriure una melodia curta (de 2 o 4 cicles) utilitzant `note` i una mostra/es de la teva elecció.

4. Hi ha moltes més [característiques del acords](https://tidalcycles.org/docs/patternlib/howtos/playchords/) disponibles. Explora!

5. `hurry` és una funció que combina `fast` i `speed`. Pots comprovar-ho creant dos patrons que sonin idènticament iguals, un dels quals utilitzi `hurry` i l'altre `fast` i `speed` conjuntament?

## Per punts addicionals

6. Escriu una progressió d'acords per acompanyar la teva melodia de l'exercici 2.

7. Escriu una melodia de 4 cicles per acompanyar a la progressió d'acords de la secció sobre `note`:
```
note "<[c4'maj'8 ~ d4'min'ii] e4'min'6 [~ g'maj]>" # sound "ukulele"
```

---
